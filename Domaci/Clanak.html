<!DOCTYPE html>
<html>
	<head><meta charset="UTF-8">
		<title>
			Filmovi koji slave životnost
		</title>
		<link rel="stylesheet" type="text/css" href="css/style.css">
		<link href="https://fonts.googleapis.com/css?family=Playfair+Display" rel="stylesheet">
		<link href="https://fonts.googleapis.com/css?family=Shadows+Into+Light" rel="stylesheet"> 
	</head>
	
		<body> 
			    <img  src="http://plezirmagazin.net/wp-content/uploads/2017/09/plezir-magazin-2017.png" alt="Plezirov.logo" class="logo">

			    <div class="uvuceno"><a href="http://plezirmagazin.net/category/film/">Film</a>
			    <span class="datum">September 18, 2017</span></div>

				<h1>Filmovi koji slave životnost!</h1> 

				<p class="prvi-paragraf"><span id="slovo"><bold>O</bold></span>smo izdanje Bosifesta, koje će se održati pod sloganom „<span>Pokreni promenu</s>“ od 10. do 12. oktobra u Sava centru, prikazaće 18 kvalitetnih dokumentarnih filmova na različite teme koje se tiču osoba sa invaliditetom, po izboru selektora <strong>Gorana Radovanovića</strong>, poznatog reditelja i jednog od naših najnagrađivanijih dokumentarista.</p>

				<img src="http://filmonizirani.net/wp-content/uploads/2017/09/PLAKAT-8.-Bosifest.jpg" alt="Plezirov.plakat" id="slika" >			
				<p> Publika će od 10 do 12. oktobra imati prilike pogleda 18 filmova, 10 u takmičarskom i 8 u revijalnom delu programa. Svi filmovi biće premijerno prikazani u Srbiji, a očekuje nas i <strong> svetska pretpremijera odličnog izraelskog dokumentarca „Moj brat heroj”</strong>(r: Yonatan Nir, Enosh Cassel), koji prati grupu mladih ljudi sa Daunovim sindromom na zahtevnom putu kroz indijske Himalaje, u pratnji svoje braće i sestara. Film će biti prikazan u revijalnom delu programa.</p>
				<p>U razgovoru sa <strong>Goranom Radovanovićem</strong>&nbsp;<em>selektorom Beogradskog internacionalnog filmskog festivala osoba sa invaliditetom –&nbsp; Bosifest,</em> saznali smo šta možemo očekivati od ovogodišnjeg izdanja festivala.</p>

				<p class="pitanje"><strong>Na konkurs 8. Bosifesta pristiglo je oko 90 filmova sa različitih strana sveta, kako ste zadovoljni kvalitetom prijavljenih filmova?</strong></p>

				<p>Imao sam predrasudu da će među ponuđenim filmovima dominirati filmovi-projekti, odnosno hibridna polufilmska-polutelevizijska ostvarenja sa dominatnim sociološkim ili čak medicinskim predznakom.Moja ogromna greška!! Drugačije rečeno: iznenađen sam kvalitetom! Odista nisam očekivao toliku koncentraciju estetike, humanosti i pozitivne energije na jednom mestu!</p>

				
				<p ><strong>Koliko je teško bilo odabrati 18 filmova (10 u takmičarskom i 8 u revijalnom delu programa) koji će biti prikazani na predstojećem 8. Bosifestu?</strong></p> 
				<p>Bilo je izuzetno teško s obzirom na to da je bilo toliko sjajnih filmova koji su takođe mogli biti odabrani i za takmičarski i za revijalni program! Naravno, da je zbog limitiranog festivalskog vremena uveden kriterijum „teme i geografije”. Odnosno, morali smo da se lišimo onih sjajnih filmova koji su tematski slični ili filmova koji su izvanredni ali dolaze iz zemlje koja je već poprilično zastupljena u programu.</p>

				<p class="pitanje">Možete li da našim čitaocima predstavite ukratko program ovogodišnjeg Festivala??	</p> 
				<p>Program počiva na kriterijumu estetike i humanosti. U tom preseku nastao je program ovogodišnjeg izdanja Bosifesta! I taj presek obležen je nečim što bih ja nazvao prostim izrazom<strong><em> životnost! </em></strong>A iza svakog života stoji volja, nada, borba, dobrota, energija… Dakle, reč je o programu koji je s jedne strane tematski raznovrstan i koji pokriva gotovo sve aspekte pojma disability, a sa druge strane ovi filmovi počivaju na vrhunskoj estetici koja ovu tematsku specifičnost i ekskluzivnost uzdiže na nivo univerzalnog i večitog! Dakle, ni jedan film ne boluje od patetike niti pripada bidermajerskom svetu sažaljenja! Naprotiv! Život kao takav! Život kao mogućnost! Život kao nužnost koju možemo prevazići…</p>

				<p class="pitanje">Direktor festivala Darko Ivić je naveo u izjavi povodom predstojećeg Bosifesta da ćemo „videti posebne filmove sa posebnim ličnostima, koje nisu drugačije zbog svog invaliditeta već zbog permanentne borbe i slavljenja života“. Činjenica da su priče tako „životne“ i emotivne je sigurno poseban kvalitet ovih dokumentaraca?  </p> 
				<p>Ivić je u popunosti u pravu! I tu se mi dodirujemo, on kao direktor i ja kao njegov izabrani ovogodišnji selektor. Tu, oko „slavljenja života”. I na ovom mestu bih pozvao Godara u pomoć kada je rekao da <em>svi veliki dokumentarni filmovi deluju igrano a svi veliki igrani filmovi deluju dokumentarno!</em>  To se najbolje ogleda u ovogodišnjem programu čiji dokumentarni filmovi imaju zajednički imenitelj: umetničku i životnu verodostojnost koja deluje imaginativno!</p>

				<p class="pitanje">Vaš poslednji igrani film „Enklava“ se uspešno prikazivao širom sveta osvojivši tridesetak nagrada, objavljena je i knjiga „Kosovo, vera i pomirenje”, zbirka eseja domaćih i stranih autora o ovom filmu. Na kojim dokumentarnim i igranim projektima trenutno radite? </p> 
				<p>Trenutno sam u pre-produkcoji igranog filma <em>Autoportret</em>  koji je dobio sredstva na konkursu FCS-a za razvoj projekta. Reč je o filmu koji tematizuje veliku traumu savremenog srpskog društva: bombardovanje iz 1999. Ukoliko produkciono bude išlo sve po planu, ovim filmom obeležićemo 20 godina od bombradovanja naše zemlje! Drugi film, takođe pobedik na konkursu FCS-a ali u drugoj kategoriji, je igrani film koji reflektuje srpsko-kineske odnose: reč je o filmu <em>Čudotvorac</em>  koji je inspirisan životom i delom fudbalskog trenera Bore Milutinovića.</p>

				<p><em>Žiri ovogodišnjeg Bosifesta čine <strong>Predrag Gaga Antonijević</strong>,naš poznati reditelj  <strong>Radoslav Zelenović</strong>, direktor Festivala evropskog filma Palić i dugogodišnji direktor Jugoslovenske kinoteke i <strong> Anica Dobra </strong>, jedna od najznačajnijih domaćih glumica. Žiri će dodeliti sledeće nagrade: Gran Prix za najbolji film, nagradu za najbolju režiju, nagradu za najbolji scenario, kao i specijalne nagrade. </em></p>

				<p>Celokupan program predstojećeg Bosifesta možete pogledati na zvaničnom sajtu festivala.</p>

		</body>
 </html>
